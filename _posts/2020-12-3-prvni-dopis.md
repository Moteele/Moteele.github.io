---
layout: post
title: "první dopis"
date: 2020-12-3 00:00:00
categories: [Announcements]
tags: [dopisy]
link: /
---
Ctěný ministr\
Miroslav Toman\
Ministerstvo zemědělství\
Těšnov 65/17\
110 00 Praha 1

Ctěný pane ministře,\
píši jako student informatiky MUNI a obyvatel vesnice. Obracím se na Vás s návrhem. Sucho představuje obrovský
problém. V souvislosti s ním se opět mluví o kompenzacích zemědělcům, opatření, které je jistě k
nelibosti státu potřebné. Prakticky jediná podmínka k získání kompenzace je doložit ztráty způsobené
suchem. Myslím, že by k podmínkám měla přibýt ještě jedna, a sice že zemědělec zavádí proti suchu a
ztrátám z něj dostatečná opatření. Jde zejména o opatření, která zvyšují retenci vody a snižují
odpar, tedy rozdělení olbřích lánů mezemi a remízky, orba po vrstevnicích, pěstování správných
plodin na svažitých polích nebo dostatečný pokryv půdy v neprodukčním období. Nejde o složitý aparát, stačilo
by, aby zeměděli k získání kompenzace museli doložit splnění podmínen podobných, čí dokonce
totožných greeningu.\
V současnosti totiž kompenzujeme škody i zemědělcům, kteří nehospodárnou správou pozemku sucho přímo
způsobují a zemědělcům, kteří by mohli těmto škodám jednoduše předejít. Opatření mi tak připadá
spravedlivé. Přináší však i další benefity. Jednak stát ušetří, neboť žadatelů může být logicky jen
méně. Další benefit je aktivní zapojení zemědělců do boje proti suchu, vyšleme zprávu, že
jsou součástí problému a že mohou být jeho řešení. A poněvadž spoustu zemědělců opatření jistě
motivuje, úspěšně zakročíme i proti suchu.\
Návrh jsem konzultoval se zemědělci i odborníky na problematiku z MUNI. Všichni návrh nadšeně
vítali. Věřím, že podniknete kroky k zavedení opatření, anebo mi vysvětlíte, kde návrh selhává a měl
bych ho tak přestat propagovat. Těším se na odpověď.
S nebem nad hlavou,\
Daniel Motýl Rychlý
